Saranno Atalanta e Cagliari ad aprire il sabato della 25^ giornata di Serie A. Una partita che può pesare parecchio nella lotta europea della Dea e nella corsa salvezza dei sardi: scopriamo di seguito le probabili formazioni di Atalanta-Cagliari.

Atalanta-Cagliari: le probabili formazioni
Nella Dea può recuperare in extremis Carnesecchi per difendere i pali, nel terzetto arretrato poi conferma per Posch. Fasce presidiate da Cuadrado e Ruggeri, che può tornare titolare a svantaggio di Zappacosta. Avanti Retegui con De Ketelaere e Brescianini, pronti a subentrare a gara in corso Samardzic e Pasalic. Indisponibili Maldini, Lookman e Kolasinac. 

Nella formazione sarda scalpita Coman per una maglia, ma resta in vantaggio Felici per partire titolare sulla sinistra offensiva. Trequartista Viola, indisponibile invece Gaetano alle prese con una contusione al ginocchio. Diga mediana composta da Adopo e Makoumbou. Sulla sinistra di difesa conferma per Augello. In porta Caprile. 

Le probabili formazioni di Atalanta-Cagliari
ATALANTA (3-4-2-1): Carnesecchi; Toloi, Hien, Djimsiti; Cuadrado, Ederson, de Roon, Ruggeri; Brescianini, De Ketelaere; Retegui. All. Gasperini.

CAGLIARI (4-2-3-1): Caprile; Zappa, Mina, Luperto, Augello; Makoumbou, Adopo; Zortea, Viola, Felici; Piccoli. All. Nicola.

